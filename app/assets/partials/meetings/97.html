
<div>
  <div page="1" class="section">
    <div class="centered">
      <div class="container">
        <div class="row">
          <div class="span12">
            <h4>97 spotkanie WJUGa</h4>
            <h2>Java jada RAM. Ile pamięci zjada Java? </h2>
            <h3>Michał Kosmulski </h3>
            <p>Termin: 19.06.2012 godz. 18:00</p>
            <p>Lokalizacja: MIMUW, sala 3180</p>
            <p> </p><span>Sponsor: </span><a href="http://netsprint.eu/" target="_blank">NetSprint </a>
            <p></p><strong>Materiały</strong>
            <ul>
              <li> <a href="https://docs.google.com/open?id=0B3sikUV-sttFLWFsdWxXMVJuc1k" target="_blank">slajdy pdf</a></li>
              <li> <a href="https://docs.google.com/open?id=0B3sikUV-sttFU1BaUm1XTmR3SzA" target="_blank">slajdy odp</a></li>
            </ul><strong>Dyskusja:</strong>
            <ul>
              <li> <a href="https://groups.google.com/forum/#!topic/warszawa-jug/6wu4c-Ts56s" target="_blank">dyskusja</a></li>
            </ul>
            <h3>O wykładzie:</h3>
            <p>Każda aplikacja wymaga do działania pewnej ilości pamięci. W wielu sytuacjach wymagania pamięciowe są niewielkie i nie stanowią żadnego problemu, ale bywa i tak, że aplikacja przynajmniej w niektórych momentach wymaga pamięci dużo. Pomimo, że RAM jest coraz tańszy, dokładanie do serwera kolejnych kości nie zawsze jest praktycznym rozwiązaniem. Podczas prezentacji postaram się pokazać kiedy i dlaczego warto zadbać o efektywność pamięciową oraz w jaki sposób można pisząc aplikacje w Javie unikać pamięciowej rozrzutności. Przy okazji opowiem, w jaki sposób zaimplementowane są pewne struktury danych w popularnej JVM od Suna/Oracle, co pozwoli porównać zużycie pamięci przez aplikację napisaną w Javie z jej odpowiednikiem napisanym np. w C++. Choć temat jest związany z zarządzaniem pamięcią, Garbage Collector pojawi się tylko w pobocznym wątku, w którym wskażę kilka sposobów na uzyskanie w Javie efektu wycieku pamięci. Wymienię też kilka bibliotek udostępniających klasy kolekcji i krótko opowiem, czym różnią się one pomiędzy sobą oraz dlaczego czasem warto ich użyć zamiast standardowych kolekcji Javy. </p>
            <h3>O prelegencie:</h3>
            <p>Michał Kosmulski pracuje w firmie NetSprint, gdzie kieruje rozwojem USE - silnika wyszukiwawczego wykorzystywanego w rozwiązaniach korporacyjnych oraz przez system monitoringu internetu Newspoint. Wynika z tego zainteresowanie problemami wydajności na wszystkich poziomach: od sprzętu, systemów operacyjnych i maszyn wirtualnych po algorytmy i techniki kodowania. Za szczególnie ważne uważa łączenie niezbędnych optymalizacji z troską o zachowanie wygody użytkowników oraz wysokiej jakości kodu.</p>
            <p><iframe width="853" height="480" src="http://www.youtube.com/embed/bPfTmjGnXBw" frameborder="0" allowfullscreen></iframe></p>
          </div>
        </div>
      </div>
    </div>
  </div>
</div>