
<div>
  <div page="1" class="section">
    <div class="centered">
      <div class="container">
        <div class="row">
          <div class="span12">
            <h4>68 spotkanie WJUGa</h4>
            <h2>Ruch Software Craftsmanship i co z tego wynika dla zwykłego programisty</h2>
            <h3> <a href="http://solidcraft.eu" target="_blank">Jakub Nabrdalik</a></h3>
            <p>Termin: 01.06.2010 godz. 18:00</p>
            <p>Lokalizacja: MIMUW, sala 5440</p><strong>Materiały </strong>
            <ul>
              <li> <a href="https://groups.google.com/forum/#!topic/warszawa-jug/7MfF9PmkZj0" target="_blank">zapowiedź</a></li>
              <li><a href="https://groups.google.com/forum/#!topic/warszawa-jug/dUGnBNGPxkk" target="_blank">dyskusja</a></li>
              <li><a href="http://manifesto.softwarecraftsmanship.org" target="_blank">manifest Software Craftsmanship</a></li>
              <li><a href="http://groups.google.com/group/software_craftsmanship" target="_blank">grupa software_craftsmanship</a></li>
              <li> <a href="http://www.agileskillsproject.org" target="_blank">umiejętności rzemieślnika</a></li>
            </ul>
            <h3>O prezentacji:</h3>
            <p>Celem spotkania jest przedstawienie ruchu <a href="http://en.wikipedia.org/wiki/Software_craftsmanship" target="_blank">Software Craftsmanship</a>. Przejdziemy przez jego genezę, idee, założenia, manifest, by następnie porozmawiać o efektach: programiście jako pisarzu, metodach i wzorcach rzemieślniczych, sposobie rozwoju (mentoringu), społeczności. Będzie też praktyczny przykład zastosowania wymienionych wytycznych w kodowaniu. Prezentacja bazuje na koncepcjach opisanych w książce <a href="http://www.informit.com/store/product.aspx?isbn=0132350882" target="_blank">"Clean Code: A Handbook of Agile Software Craftsmanship" </a>Roberta C. Martina, wywiadach z nim, treściach poruszanych na googlowej grupie dyskusyjnej software_craftsmanship i doświadczeniach własnych.</p>
            <h3>O prelegencie:</h3>
            <p><a href="http://solidcraft.eu" target="_blank">Jakub Nabrdalik </a>pracuje dla firmy TouK jako Solution Architect, co oznacza, że w zależności od sytuacji, zakłada czapeczkę projektanta, programisty, architekta, analityka, lidera zespołu, kierownika projektu i tak dalej. Od 2003 roku czerpie dużo radości z zawodowego tworzenia oprogramowania w różnych technologiach, językach i metodykach. Od 2005 praktykuje TDD i Pair Programming. Walczy ze stereotypem developera jako aspołecznego gnoma i z chaosem wkradającym się po cichu do projektów informatycznych.</p>
          </div>
        </div>
      </div>
    </div>
  </div>
</div>